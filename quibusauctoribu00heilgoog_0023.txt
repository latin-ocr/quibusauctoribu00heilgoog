—·21 .-,

conatur Neumann,¹ ut coniciat, . postea sedem urbis Ophiusae
mutatam eamque propter locum et caelum parum salubre trans-
latam esse in locum altiorem et magis ad meridiem spectantem,
sic factum esse, ut Strabo centum et quadraginta stadia apud
Ephorum, centum et viginti apud recentiores scriptores inveniret.
Duo illi peripli ,² quorum in utroque auctores ab septentrione ad
meridiem versus progrediuntur, habent minorem numerum.

Exeunte paragrapho Strabo mentionem facit insulae Leucae,
quam quingenta stadia ab ostio Tyrae abesse dicit3 ³ re vera
distantia multo est minor. Anonymus 4 peripli auctor quadringenta
stadia eam abesse scribit, sed hic quoque numerus nimius est.
Videmus, ne hic quidem auctorem, quo utitur Strabo satis
magnam praestare diligentiam. Iam superiore loco Strabo ⁵ ipse
satis diverso modo exposuit, ubi sita sit illa insula.

Ut ora ab Istro usque ad 'Pyram pertinenS, ita etiam ea,
quae est inter 'Pyram et Borysthenem parum accurate describitur
a Strabone. De distantia locorum semel'tantum loquitur, adnotanS,
a Tyra ad Borysthenem esse viam sexcentorum stadiorum. Quo-
modo ad hanc computationem pervenerit cum aliqua probabilitate
sic explicari posse videtur. De singulorum locorum intervallis
in fontibus suis eadem invenit, quae legimus in Arriani ⁶ et
Anonymi ⁷ auctoris periplo, Secundum illum a Borysthene usque
ad sinum, qui vocabatur λιμὴν Ἰσιακῶν erat via quadringentorum
quadraginta stadiorum, secundum huncinde usque ad Niconiam
trecentorum stadiorum. De his septingentis et quadraginta stadiis

 

1) Neumann, Hellenen im Scythenlande p. 358 adn. 2.

2) Mueller Geogr. Gr. min. I, l. l. cf. Neumann l. l. p. 360 adn.
3) Π, 5, 22. Ο. 125. , “

4) Ap. Mueller Geogr. Gr. min. I, p. 419 §65.

5) cf. adn. 3, p. 42.

6) Ap. Mueller G. Gr. m. I, p. 397 ξ 31.

7) Ap. Mueller, 1.1. p. 417 ξ 61.

