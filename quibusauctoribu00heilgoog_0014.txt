—12—

reicere totam narrationem, neque ut eam prorsus veram esse
credat a se impetrare potest. Postremo confitetur,¹ sibi Zamolxin
multo ante Pythagoram vixisse videri. Neque vero diiudicare
audet, utrum Zamolxis homo an deus indigena apud Thraces
fuerit.² ι

Strabo ³ contra stat a parte Graecorum Ponticorum atque
etiam Zamolxin, servum Pythagorae, longa itinera usque in
Aegyptum ⁴ facientem et quarum rerum in his notitiam sibi
comparavit, popularibus tradentem fingit. Hic igitur Zamolxis
est magister Thracum, multarum magnarumque rerum peritus,
Atque eandem de eo opinionem invenimus iam apud Platonem.⁵
Socrates enim, postquam in exercitu Potidaeam obsidente stipendia
fecit, Athenas reversus in dialogo , cui Charmides inscribitur,
narrat, se in castris a Thrace quodam ex numero medicorum
Zamolxis‚ qui homines immortales reddere posse dicantur, car-
men didicisse, quo morbi pellantur. Sive haec narratio est
vera, sive a Socrate ficta, id certum est, iam hoc loco, ut
apud Strabonem, ita sermonem esse de Zamolxi, ut eum
magistrum Thracum fuisse statuatur. Cum hac de Zamolxi
opinione congruit Diodorus SiculuS,⁶ qui etiam propius ad Stra-
bonis sententiam accedit, statuens Zamolxin apud Thraces simi-

1) Herod. 1. c. δοκέω δὲ πολλοῖσι ἔτεσι πρότερον τὸν Ζάμολξιν τοῦτον
γενέσθαι Πυθαγόρεω.

2) Her. 1. c. Εἴτε δὲ ἐγένετό τις Ζάμολξις ἅνθρωπος, εἴτ’ ἐστὶ δαίμων
τις Γ ἔτῃσιν οὗτος ἐπιχώριος, χαιρέτω.

3) VII, 3, 5. C. 297 τὰ δὲ καὶ παρ’ Αἰγυπτίων πλανηθέντα καὶ μέχρι
δεῦρο.

4) Strabon. l. c.

5) Plato Charmides 9, 13.

6) Diod. Sic. I, 94. παρὰ μὲν γὰρ τοῖς Ἀριανοῖς Ζαθραύστην ἱστο-
ροῦσι τὸν ἀγαθὸν δαίμονα προςποιήσασθαι τοὺς νόμους αὐτῷ διδόναι, παρὰ
δὲ τοῖς ὀνομαζομένοις Γέταις τοῖς ἀπαθανατίζουσι Ζάμολξιν ὡσαύτως τὴν
κοινὴν Ἑστίαν, παρὰ δὲ τοῖς Ῑουδαίοις Μωυσῆν τὸν Ιαὼ ἐπικαλούμενον θεόν,

