Vita.¹

Natus sum Carolus Heilmann, Borusso-HassuS, Altazellae
die XVIII mensis Oct. anni h. s. LVII, patre Johanne, matre
Carolina, e gente Rupp. Matrem praematura morte mihi ereptam
esse , valde doleo. Fidei addictus sum evangelicae. Litterarum
primordiis in puerorum ludo imbutus in gymnasium Hanoviense
receptus sum. Maturitatis testimonium assecutus Solitariae per
sex menses seminarium praeceptorum frequentavi. Testimonio
„pro schola “ munitus magister fui per tres annos in urbe, cui
est nomen Hofgeismar. Ad persequenda studia auctumno a.
LXXXI Berolinum me contuli, ubi universitatem Fridericam-
Guilelmam per unum semestre frequentavi. Docuerunt me vv. ill.
Weiss, Steinmeyer, Messner, Plath, Huebner. Deinde
Halas transmigravi, ubi per quinque semestria scholis interfui
virorum illustrissimorum Schlottmann, Riehm, Jacobi, Bey-
schlag, Kaehler, Hering, Koestlin, Tschackertl, Duemm-
ler, Neumann, Schmidt, Dittenberger, Krohn, Thiele,
Haym, Kirchhoff. Seminariorum philosophici, historici, theo-
logici sodalis fui. Ad exercitationes historicas et geographicas
vv. dd. Neumann et Kirchhoff benigne aditum mihi permi-
serunt. Quibus omnibus viris optime de· me meritis debitam
semper habebo gratiam.

